<p>Considerăm  un sistemul cartezian de coordonate <code>xOy</code> astfel:</p>

<ul>
	<li>colțul stânga-sus are coordonata <code>(0, 0)</code></li>
	<li>axa <code>Ox</code> începe din stânga și continuă crescător spre dreapta</li>
	<li>axa <code>Oy</code> începe de sus și continuă crescător în jos</li>
</ul>

<p>În imaginea de mai jos sunt afișate coordonatele unui punct în sistemul cartezian folosit:</p>

<p><img alt="" src="/resurse/d736d3/pb/xoy.png"></p>

<p>În acest sistem de coordonate, un dreptunghi cu laturile paralele cu axele poate fi descris prin patru numere, reprezentând:</p>

<ul>
	<li><code>x</code> – coordonata <strong>X</strong> a punctului din stânga – sus</li>
	<li><code>y</code> – coordonata <strong>Y</strong> a punctului din stânga – sus</li>
	<li><code>l</code> – lățimea dreptunghiului</li>
	<li><code>i</code> – înălțimea dreptunghiului,</li>
</ul>

<h1>Cerința</h1>

<p>Să se scrie definiția funcției C++ <code>poz</code> care, primind 8 argumente, <code>x1, y1, l1, i1, x2, y2, l2, i2 </code>, în această ordine:</p>

<ul>
	<li><code>x1</code>, <code>y1</code>, <code>l1</code>, <code>i1</code> – reprezentând primul dreptunghi,</li>
	<li><code>x2</code>, <code>y2</code>, <code>l2</code>, <code>i2</code> – reprezentând cel de-al doilea dreptunghi,</li>
</ul>

<p>returnează:</p>

<ul>
	<li><code>0</code>, dacă primul dreptunghi este în interiorul celuilalt sau invers</li>
	<li><code>1</code>, dacă cele două dreptunghiuri sunt identice</li>
	<li><code>2</code>, dacă cele două dreptunghiuri nu au nici un punct comun</li>
	<li><code>3</code>, dacă cele două dreptunghiuri se suprapun doar parțial</li>
</ul>

<h1>Restricții și precizări</h1>

<ul>
	<li>specificațiile unui dreptunghi sunt numere naturale cu cel mult 4 cifre fiecare</li>
	<li>soluția va conține funcția cerută. Prezența în soluție a altor instrucțiuni poate duce la erori de compilare și depunctarea soluției</li>
</ul>

<h1>Exemple</h1>

<ul>
	<li><code>poz(100, 100, 300, 200, 150, 150, 100, 130)</code> returnează <code>0</code></li>
	<li><code>poz(100, 100, 100, 200, 100, 100, 100, 200)</code> returnează <code>1</code></li>
	<li><code>poz(50, 50, 100, 50, 200, 100, 100, 130)</code>    returnează <code>2</code></li>
	<li><code>poz(50, 50, 100, 50, 30, 40, 100, 130)</code>      returnează <code>3</code></li>
</ul>

<p>În animația de mai jos puteți modifica valorile ce caracterizează dreptunghiurile apăsând pe caseta gri corespunzătoare, rămânând cu mouse-ul în casetă cât timp scrieți, iar apoi puteți muta mouse-ul din casetă sau să apăsați <kbd><span class="caps">ENTER</span></kbd> sau să apăsați <kbd><span class="caps">SPACE</span></kbd> pentru a termina. </p>

<p><iframe sandbox="allow-scripts" src="/p5js/index.php?id=2063" style="width:608px; height:410px;border:solid 1px gray; overflow: scroll;"></iframe></p>						
<pre class="EnlighterJSRAW" data-enlighter-language="cpp">int poz(int x1, int y1, int l1, int i1, int x2, int y2, int l2, int i2)
{
    int rez;
    if(x1>x2 &amp;&amp; y1>y2 &amp;&amp; y1+i1<y2+i2 &amp;&amp; x1+l1<x2+l2)
        rez = 0;
    else if(x1<x2 &amp;&amp; y1<y2 &amp;&amp; y1+i1>y2+i2 &amp;&amp; x1+l1>x2+l2)
        rez = 0; 
    else if(x1==x2 &amp;&amp; y1==y2 &amp;&amp; i1==i2 &amp;&amp; l1==l2)
        rez = 1;         
    else if(y2+i2<y1)
        rez = 2;  
    else if(y1+i1<y2)
        rez = 2; 
    else if(x1+l1<x2)
        rez = 2; 
    else if(x2+l2<x1)
        rez = 2;  
    else
        rez = 3;
    return rez;
}</pre>
